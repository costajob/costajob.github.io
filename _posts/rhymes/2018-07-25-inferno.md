---
layout:     page
title:      "Inferno"
date:       2018-07-25 09:41:33 +0200
categories: rhymes
---

Galleggio nel nulla   
abbracciato all'abisso   
dondolando in una culla   
che ricorda un crocifisso   

perso dentro il labirinto   
di una fervida follia   
lascio affogare ogni istinto   
in un pozzo di agonia   

oltre il punto di ritorno   
mi proietto con destrezza   
allo spegnersi del giorno   
resta in bocca l'amarezza   

di una pantomima oscena   
a cui manca il gran finale   
ma da oggi si va in scena   
col mio inferno personale   
