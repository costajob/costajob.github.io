---
layout:     page
title:      "Parole vuote"
date:       2019-03-03 09:41:33 +0200
categories: rhymes
---

La lingua si contorce   
nella saliva spessa   
la voce si distorce   
in una nota soppressa      

il vivido sentore   
di reggersi sul nulla    
soffoca l'ardore   
di una fiamma fasulla   

parole vuote   
che avrei voluto dire   
echeggiano remote   
incapaci di lenire   

la fatica di un percorso   
da intraprendere isolati   
ignorando il rimorso   
per gli incontri mancati 
