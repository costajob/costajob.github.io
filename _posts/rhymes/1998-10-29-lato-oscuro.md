---
layout:     page
title:      "Lato oscuro"
date:       1998-10-29 09:41:33 +0200
categories: rhymes
---

Incomincia la parata   
la morte in prima fila   
con i suoi giullari si è schierata   

alle porte del cielo   
il dio idiota aspetta accovacciato   
sceglie le note con zelo   
e poi le vomita con il suo flauto dannato   

quel suono morboso violenta le ossa   
della bolgia che si accalca   
incitando una riscossa   

la rivincita dell'istinto sulla ragione   
le lacrime sgorgano come vino   
a colmare il calice della suggestione   

gli amanti in delirio rompono il loro abbraccio   
dalla musica dominati   
danzano privi d'impaccio   

presto mi unisco a loro   
in questa assurda follia   
alla passione di un coro   
intonato con la fantasia   

e gridando la nostra libertá   
siamo tutti diretti verso il muro   
che separa la realtá   
dal nostro lato oscuro   
