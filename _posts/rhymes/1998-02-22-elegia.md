---
layout:     page
title:      "Elegia"
date:       1998-02-22 09:41:33 +0200
categories: rhymes
---

E cosí ci hai lasciato   
la notte di un nero carnevale   
in sella al tuo cavallo di ciarpame cromato   

mi è rimasto solo il ricordo   
di innumerevoli avventure insieme   
tu la volpe zoppa ed io il gattaccio sordo   

ed ora che sono solo scardino il mio orgoglio   
affinché le lacrime non sgorghino   
ma nel mio animo un crescente cordoglio   

e se esistono un Dio, una sorte od un fato   
beh che brucino all'inferno   
perché tra tanti disgraziati si son presi uno sgamato   

ma se una vita c'è dopo la morte   
aspettami con un giornale arrotolato in mano   
perché ancora non si era deciso chi di noi fosse il piú forte   
