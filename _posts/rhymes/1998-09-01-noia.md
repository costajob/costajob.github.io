---
layout:     page
title:      "Noia"
date:       1998-09-01 09:41:33 +0200
categories: rhymes
---

Sono stanco   
la luce pallida dei neon   
illumina il mio viso bianco   

la noia mi attacca impertinente   
il ronzio di queste luci   
è come il flauto per il serpente   

e la mia mente divaga   
ora sono un buffone da fischiare   
ora un guerriero che sventola una daga   

e intraprende un'impavida avventura   
ma poi inciampa ed è prigioniero non di un drago   
ma di queste quattro mura   

che soffocano la mia immaginazione   
mi sputo nelle mani   
e rifiuto questa emarginazione   

dispiego le ali dal loro torpore   
librandomi in un limbo   
dove saró invisibile al dolore   

e pronto a riprendere lo svago   
mi sto annoiando   
vado ad uccidere il drago   
